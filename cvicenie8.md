# 8. cvičenie 6.11.2014

## Zápočet
Zápočet bude prebiehať na cvičeni pri počítači, kde dostanete na vyriešenie cca 5 úloh aj s podúlohami. Za správne riešenia môžete získať maximálne 25 bodov.
Poriadne sa pripravte, písomné a elektronické materiály môžete používať. Internet a komunikačné nástroje (messenger, mobil, slovný prejav,...) nebudú povolené. Držím palce.

* 1. Návrh štruktúry (6 bodov)

    Slovensko v roku 2011 usporiadalo majstrovstvá sveta v ľadovom hokeji. V A skupine sa stretli 4 mužstvá a celkovo odohrali týchto 6 zápasov:

| Dátum             | Domáci 	    | Hostia 	    | Výsledok   |
| 29.04.2011 16:15 	| Nemecko 	    | Rusko 	    | 2:0        |
| 29.04.2011 20:15 	| Slovensko 	| Slovinsko 	| 3:1        |
| 01.05.2011 16:15 	| Rusko 	    | Slovinsko 	| 6:4        |
| 01.05.2011 20:15 	| Slovensko 	| Nemecko 	    | 3:4        |
| 03.05.2011 16:15 	| Slovinsko 	| Nemecko 	    | 2:3        |
| 03.05.2011 20:15 	| Rusko 	    | Slovensko 	| 4:3        |

    Navrhnite vhodnú štruktúru a naplňte tabuľky uvedenými dátami.
    (vytvorenie vlastnej databázy 1 bod, vytvorenie tabuľky 1 bod (lepšie je vytvoriť 2 tabuľky za 2 body), naplnenie tabuliek 1 bod, výpis tabuľky 1 bod, pomenovanie stĺpcov vo výpise 1 bod)

* 2. Základné informácie (5 bodov)

    Koľko ubehlo dní od prvého zápasu (po dnešný dátum)? Skúste namiesto dní zistiť koľko mesiacov mohlo už ubehnúť od prvého zápasu. (1 bod za počet dní, 1 bod za počet mesiacov)
    Vypíšte štáty, ktoré začínajú na S a končia na o. Štáty zotriedte zostupne. (podmienka 1 bod, zotriedenie 1 bod)
    Janko Hraško sa stavil s kamarátom o to, koľko zápasov vyhrá hráč uvedený ako prvý (domáci). Dopomôžte mu vygenerovať záznamy dátumov a mužstiev, kde domáci vyhrali. (1 bod)


* 3. Spravte prehľad (6 bodov)

    Vypíšte duel prvého zápasu (1 bod za nájdenie dátumu, 1 bod za výpis zápasu)
    V ktorom zápase padlo najviac gólov? (1 bod za nájdenie počtu gólov, 1 bod za výpis zápasu)
    V ktorých zápasoch bol rozdiel gólov najtesnejší? (1 bod za nájdenie najmenšieho rozdielu, 1 bod za výpis záznamu)

* 4. Informácie pre slovenského fanúšika (6 bodov)

    Slovenský fanúšik chce vidieť len zápasy svojho mužstva. Dopomôžte mu tým, že uvidí dátumy zápasov so Slovenskom, dni, súperov, s ktorými hrali a informáciu o tom, či zápas pre Slovákov skončil výhrou, prehrou alebo remízou. Záznamy nech sú zotriedené podľa dátumu ako to vidno na tomto príklade:
    
| Dátum 	        | Deň 	    | Domáci 	    | Hostia 	| Konečný stav  |
| 29.04.2011 20:15 	| piatok 	| Slovensko 	| Slovinsko | Vyhrali       |
| 01.05.2011 20:15 	| nedeľa 	| Slovensko 	| Nemecko 	| Prehrali      |
| 03.05.2011 16:15 	| utorok 	| Slovinsko 	| Nemecko 	| Prehrali      |

    (výpis stĺpcov dátum, domácich a hostí 1 bod, filter 1 bod, stĺpec deň 1 bod (vypísaný aj po slovensky 1 bod), stĺpec konečný stav 1 bod , zotriedenie 1 bod)

* 5. Tabuľka výsledkov (5 bodov)

    Vypíšte kompletnú výsledkovú tabuľku, ktorá bude obsahovať názov, počet zápasov, počet výhier, počet remíz, počet prehier, počet daných gólov, počet získaných gólov a body.
    (stĺpce názov 1 bod, výhry/prehry/remízy 1 bod, dané góly 1 bod, získané góly 1 bod, body 1 bod)